---
layout: post
title: PWA From Scratch
date:   2019-11-06 00:00:00
categories: others
---

# PWA From Scratch

Da poco abbiamo avuto il piacere di condividere con voi l’evento [**PWA From Scratch**](https://www.meetup.com/GDG-Pisa/events/265879544/)
 dove [Aldo D’Aquino](https://ald.ooo/) ci ha introdotto al mondo delle **Progressive Web Applications**.


![collage](/static/img/pwa-1.jpg)

L’evento ha vantato un **Sold-Out** dei biglietti in tempi record ad ha avuto l’onore di essere il primo di una lunga serie di eventi svolti presso il [**GATE**](https://www.gatecentre.eu/).
La nuova location infatti ci ha permesso di garantire internet e prese della corrente alla portata di tutti i partecipanti.

### Com’è andato l’evento?

Partendo da una presentazione sulle *potenzialità* delle PWA, Aldo ha poi introdotto concetti riguardanti la *grafica*, lo *stile* ed il *funzionamento* di queste applicazioni. 
Successivamente, siamo passati ad analizzare le *differenze* di una PWA lanciata su iOS rispetto ad una lanciata su Android. 
Infine abbiamo messo le **mani in pasta** per la creazione di una PWA (from scratch).

![collage](/static/img/pwa-2.jpg)

Dopo appena 2 ore il nostro Aldo è riuscito a far creare la loro **prima PWA** a tutti i partecipanti, un risultato clamoroso.
L’evento si è concluso con una schiera di domande ed una rinfrescante birra in compagnia.

### Peccato che io non sia potuto venire...
Ci è dispiaciuto non essere stati in grado di **garantire** un biglietto a tutti gli interessati all’evento. Per dare un’esperienza il più possibile piacevole per tutti i presenti non abbiamo potuto superare la capienza massima dell’aula.


### Da adesso tutti gli eventi saranno presso il GATE?
La risposta è *no*.

Il nostro obiettivo è di mantenere una separazione contestuale. In base alla tipologia di evento e del materiale necessario sceglieremo la location più adatta. Il nostro amato Polo Fibonacci non smetterà mai di essere la nostra casa.

### Women Techmakers

Siamo stati molto contenti di aver constatato una presenza femminile sempre maggiore a questo tipo di eventi e speriamo che questo numero possa crescere sempre di più.
Se anche tu pensi che sia positivo aumentare la **diversity** all'interno del nostro gruppo e vorresti aiutarci, scrivici per farci sapere come possiamo migliorare in questo aspetto oppure fatti portavoce del messaggio.

<br>
GDG e WTM Pisa core community
